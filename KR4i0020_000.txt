# -*- mode: mandoku-view; -*-
#+TITLE: 風月堂詩話
#+DATE: 2015-08-25 00:44:47.813803
#+PROPERTY: ID KR4i0020
#+PROPERTY: BASEEDITION WYG    
#+PROPERTY: JUAN 提要
<pb:KR4i0020_WYG_000-1a>¶
欽定四庫全書　　　　　集部九¶
　風月堂詩話　　　　　　詩文評類¶
　　提要¶
　　　　(臣/)等謹案風月堂詩話二巻宋朱弁撰弁有¶
　　　　曲洧舊聞已著録是編多記元祐中歐陽修¶
　　　　蘇軾黄庭堅陳師道梅堯臣及諸晁遺事首¶
　　　　尾兩條皆發明鍾嶸思君如流水既是即目¶
　　　　明月照積雪羌無故實之義盖其宗㫖所在¶
<pb:KR4i0020_WYG_000-1b>¶
　　　　其論黄庭堅用崑體工夫而造老杜渾成之¶
　　　　地尤為窺見深際後來論黄詩者皆所未及¶
　　　　前有自序題庚申閏月考庚申為紹興十年¶
　　　　當金熙宗天眷三年弁以建炎元年使金留¶
　　　　十七年乃還則在金時所作也末有咸淳壬¶
　　　　申月觀道人䟦稱得于永城人朱伯玉家盖¶
　　　　北方所傳之本意弁使金時遺其藁于燕京¶
　　　　度宗時始傳至江左故晁陳二家皆不著録¶
<pb:KR4i0020_WYG_000-2a>¶
　　　　觀元好問中州集収録弁詩知其著作散落¶
　　　　北方者多固不得以晚出疑之矣其序但題¶
　　　　甲子不著紹興紀年殆亦金人傳寫不用敵¶
　　　　國之號為之削去歟乾隆四十六年九月恭¶
　　　　校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR4i0020_WYG_000-3a>¶
風月堂詩話原序¶
予在東里於所居之東小園之西有堂三楹壁間多皇¶
朝以来諸名卿畫像而文籍中多與左司馬班韓歐蘇¶
數公相對以其地無松竹且去山水甚逺而三徑閒寂¶
庭字虛敞凡過我門而滿吾座者唯風與月耳故斯堂¶
也以風月得名又予心空洞無城府見人雖昧生平必¶
出肺腑相示以此語言多觸忌諱而招悔吝每客至必¶
戒之曰是間止可談風月捨此不談而泛及時事請釂¶
<pb:KR4i0020_WYG_000-3b>¶
吾大白厥後山淵反覆兵火肆虐堂扵兹時均被赭垣¶
之酷風月雖存賓客安徃予復以使事羈絆㶟河閲厯¶
星紀追思曩游風月之談十僅省四五乃纂次為二巻¶
號風月堂詩話歸詒子孫異時幅巾林下摩挲泉石時¶
取觀之則曲洧風月猶在吾目中也庚申閏月戊子觀¶
如居士朱弁叙¶
